Bijlage 3 – Teksten bij de zwermen

Tekst voor: Orioniden

Orioniden is een meteorenzwerm die in oktober verschijnt aan de hemel . De radiant ligt in het sterrenbeeld Orion.

De Orioniden worden veroorzaakt door stofdeeltjes van de komeet Halley. Tijdens het maximum heeft de zwerm een ZHR van 30.

Tekst voor: Tauriden

Tauriden is een kleine zwerm die in de eerste helft van november te zien is. Hij komt voor in het sterrenbeeld Stier.

Tekst voor: Leoniden

De meteorenzwerm Leoniden is tussen halverwege november straalsgewijs waar te nemen vanuit het sterrenbeeld Leeuw (Leo), waarnaar deze meteoorstorm genoemd is.

De Leoniden komen van de komeet Tempel-Tuttle. Men meent dat rond de genoemde data de aarde door een baan van vele deeltjes heen reist die door deze komeet zijn uitgestoten als hij dicht bij de zon staat.

De Leoniden kunnen zeer veel spectaculaire vallende sterren vertonen. Er schijnt een cyclus van 33 jaar te bestaan, die overeenkomt met de baan van 33 jaar die de komeet om de zon beschrijft. In piekjaren kunnen duizenden meteoren per uur worden waargenomen. Topjaren waren 1698, 1799, 1833, 1866, 1966 en 2001.

Tekst voor: Geminiden

De meteorenzwerm Geminiden verschijnt aan de hemel begin december. De radiant ligt in het sterrenbeeld Tweelingen (Gemini).

De Geminiden worden veroorzaakt door stofdeeltjes afkomstig van de planetoïde Phaethon, die beschouwd wordt als een uitgedoofde komeet. Het maximum van de zwerm valt op 14 december, het is een erg actieve zwerm met een ZHR van rond de 90. De meteoren kenmerken zich door hun middelmatige snelheid (rond de 36 km/s), hun gelige kleur en relatief grote helderheid. De Geminiden vormen een scherp gepiekte zwerm, en de meeste meteoren zijn slechts circa 3 dagen rond het maximum te zien.

Tekst voor: Ursiden

Ursiden zijn trage meteoren (33 km/s) en kunnen elk jaar in principe de hele nacht waargenomen worden de week voor kerstmis. Heldere exemplaren zijn vaak geel van kleur. De radiant van de Ursiden is voor de Benelux circumpolair en staat gedurende de maximumnacht in de buurt van de heldere ster Beta Ursae Minoris (Kochab) in het sterrebeeld de Kleine Beer.